---
layout: page
title:  "Capability Maturity Model"
nav_exclude: true
author: "Anders Nilsson"
date: 2023-10-18
---
# Capability Maturity Model
På 1980-talet ställde sig Amerikanska Department of Defense frågan varför deras beställningar av mjukvara alltid kostade mer än budgeterat och levererades långt efter plan. För att svara på den frågan finansierade man ett forskningsprojekt vid Software Engineering Institute, Carnegie Mellon University, där man undersökte mjukvaruleverantörernas förmåga att arbeta processorienterat, kort fattat deras processmognad. Bedömningen av denna processmognad gjorde man efter en enkel modell i fem nivåer:
1. Inledande (kaotisk, ad hoc, individuella hjältar) - startpunkten för nya eller odokumenterade processer
2. Repeterbar - processen är åtminstone dokumenterad så väl att man kan försöka repetera stegen
3. Definierad - processen är definierad och bekräftad som en standard affärs- eller verksamhetsprocess
4. Förvaltad - processen är mätbar och styrs med överenskomna mätetal
5. Effektiv - man arbetar medvetet med att förbättra och optimera processen

Med hjälp av ett frågebatteri på runt 85 frågor gick man sedan ut och undersökte olika processområden hos leverantörerna. Då det uppenbarligen fanns ett samband mellan processmognad och förmågan att leverera i tid och efter budget så började man mer och mer ställa krav på leverantörerna gällande vilken nivå de skulle beinna sig på. En sammanställning av flera undersökningar av skillnaden i kvalitet mellan mognadsnivåer visas i bilden nedan. Där ser man vilken enorm skillnad det gör att ha koll på sina processer.

![CMM Quality Results](/assets/images/cmm-quality-results.png)